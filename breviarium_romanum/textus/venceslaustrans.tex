\begin{caputFesti}
  \diesFesti{Die 4 Martii}
  \nomenFesti{In Translatione S. Venceslai}
  \descriptioFesti{Regis, Martyris}
  \dignitasFesti{Duplex majus}
\end{caputFesti}

\parsOratio

Concéde, quáesumus,
plebi tuae, omnípotens Deus:
ut quae beáti Venceslái Mártyris tui translatióne laetátur in terris,
ejúsdem aetérna societáte perfruátur in caelis.
Per Dóminum.

\rubrica{Et fit Commemoratio S. Casimiri Confessoris
  per Antiphonam}
Similábo eum.
\rubrica{et Versum}
Amávit eum Dóminus.

\parsOratio

Deus, qui inter regáles delícias et mundi illécebras,
sanctum Casimírum virtúte constántiae roborásti:
quaésumus;
ut, ejus intercessióne, fidéles tui terréna despíciant,
et ad caeléstia semper aspírent.

\rubrica{Deinde fit Commemoratio S. Lucii Papae et Martyris
  per Antiphonam}
Qui odit.
\rubrica{et Versum}
Justus ut palma florébit.

\parsOratio

Deus, qui nos beáti Lúcii Mártyris tui atque Pontíficis
ánnua sollemnitáte laetíficas:
concéde propítius;
ut, cujus natalícia cólimus,
de ejúsdem étiam protectióne gaudeámus.
Per Dóminum.

\horaNocturnusII

\parsLectio{iv}

\lettrine{B}{eáti} Ducis et Mártyris Venceslái corpus,
cum triénnio jam Bolesláviae in aede sanctórum Cosmae et Damiáni jacéret,
atque ibídem miráculis coruscáret,
Pragénsem in urbem Boleslái fratris jussu translátum est.
Qui vivénti manus intúlerat, in mórtuum étiam ímpius fuit.
Itaque plaustro impósitum clam ómnibus,
vitáta pópuli frequéntia, uníus noctis spátio
inglórium et inhonorátum deférri a suis imperávit,
poena aurígae impósita,
ut, nisi ante lucem Pragam pervenísset, cápite plecterétur.
Sed haec consília Deus admirabíliter dissipávit.

\rubRespDeCommuni{Honéstum fecit illum.}

\parsLectio{v}

\lettrine{C}{onténdunt,} uti imperátum fúerat, festinatióne summa.
Binos flúvios, aquis tunc praeter sólitum redundántes,
equórum pédibus tantum madefáctis, transmíttunt.
Ubi ad cárcerem, arci Pragénsi subjéctum, devéntum est:
ita equi constitére, ut inde dimovéri non possent,
nisi clara jam luce, cum plúrimi ingénti concúrsu conveníssent.
Quod Bolesláus máxime vitábat, ejúsque satéllites obstináte
pernegábant, planum est ómnibus factum, sacratíssimum beáti
Venceslái corpus ab ipsis deférri.

\parsLectio{vi}

\lettrine{A}{ccéssit} miráculum áliud, quo res illústrior fíeret.
Vincti ad unum omnes, qui cárcere custodiebántur,
divínitus rédditi libertáti: in cujus rei memóriam aedes,
sancti Venceslái nómine insígnis, ibídem constrúcta est.
Attónitis ob haec prodígia ómnibus, beáti Príncipis corpus
in sancti Viti templum, quod ipse olim fundáverat,
fuit illátum. Rejéctis invólucris, una dempta aurícula,
quae deínde cápiti admóta moménto coáluit,
artus plane íntegros obdúctis vúlnerum cicatrícibus
summa cum admiratióne repériunt.
Itaque inter hymnos et cántica, cum ómnia fácibus collucérent,
sacerdótum clericorúmque ópera, ea, qua par erat,
veneratióne recónditum fuit.

\rubrica{In III Nocturno de Homilia in Evangelium}
Si quis vult post me venire,
\rubrica{de Communi unius Martyris 2 loco.}

\rubrica{Pro S. Casimiro Confessore:}

\parsLectio{ix}

\lettrine{C}{asimírus,} Polóniae regis fílius, a puerítia pietáte et bonis ártibus
instrúctus, juveníles artus áspero domábat cilício,
et assíduis extenuábat jejúniis.
In Christi contemplánda passióne assíduus,
oratiónis spíritum non relaxábat,
Cathólicam fidem promovére,
et Ruthenórum schisma abolére summópere stúduit.
Erga páuperes et calamitátibus oppréssos benéficus et miséricors,
patris et defensóris egenórum nomen obtínuit.
Virginitátem usque ad extrémum vitae términum constánter servávit
illaésam.
Consummátus in brevi, virtútibus et méritis plenus,
praenuntiáto mortis die, spíritum Deo réddidit,
anno aetátis vigésimo quinto.
Eum, miráculis clarum, Leo décimus in Sanctórum númerum réttulit.

\parsTeDeum

\rubrica{In Laudibus fit Commemoratio S. Casimiri Confessoris
  per Antiphonam}
Euge, serve bone.
\rubrica{et Versum}
Justum dedúxit.
\rubrica{Oratio ut supra.}

\rubrica{Deinde Commemoratio S. Lucii I Papae et Martyris
  pet Antiphonam}
Iste Sanctus.
\rubrica{et Versum}
Glória et honóre.
\rubrica{Oratio ut supra.}

\rubrica{In II Vesperis fit Commemoratio S. Casimiri Confessoris
  per Antiphonam}
Hic vir despíciens mundum.
\rubrica{et Versum}
Justum dedúxit.
\rubrica{Oratio ut supra.}
